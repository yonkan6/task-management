  Пітч:
Веб-застосунок для керування завданнями (створення, редагування, виконання), який допомагає учням, студентам та командам у зручному форматі контролювати дедлайни та підвищувати особисту й командну ефективність за рахунок автоматизованого планування.
З боку керівної ролі (викладачі, менеджери, керівники команд) система надає інструмент для постановки актуальних завдань, контролю їхнього статусу та своєчасності виконання. Продукт забезпечує прозорий і зрозумілий процес керування завданнями для всіх учасників.

  Проблема:
Наявність великого обсягу роботи, що важко контролювати, внаслідок чого утворюються затримки в роботі та прострочені дедлайни. Відсутність інструмента для зручного планування та компонування роботи, що передбачає навчальний або робочий процес.

  Карта стейкхолдерів:
1) Стекхоледри, що сприйматимуть цінність продукту - власле користувачі веб-застосунку (учні, студенти, викладачі та керівники команд), які використовуватимуть його для планування та відстеження виконання завдань. Для цієї групи важливою є зручність інтерфейсу, швидкість роботи, можливість створювати та редагувати завдання, контролювати дедлайни та статуси виконання.
Очікування: наявність зручного інтерфейсу; швидка робота системи без збоїв; можливість створювати, переглядати та редагувати завдання; переглядати дедлайни й статуси виконання завдань.
Обмеження: обмежений час на роботу із системою;потреба у простоті використання; необхідність у мінімальній кількості кліків для виконання основних дій.
2) Стейкхолдери, що оцінюватимуть досягнення цілей проєкту - замовник, викладач або керівник навчального чи робочого процесу, менеджер проєкту. Вони визначають критерії успішності, контролюють відповідність функціоналу початковим вимогам і приймають рішення, чи готовий застосунок. Їхнє оцінювання охоплює якість реалізації функцій, стабільність роботи та здійснений прогрес відповідно встановлених цілей.
Очікування: функціонал відповідає початковим вимогам; якісна реалізація функцій; стабільна робота системи; виконання поставлених цілей прогресу. 
Обмеження: обмежені ресурси на розробку; обмежений час виконання роботи; правильно офрмлена документація.
3) Стейкхолдери, що впливають на реалізацію проєкту через часові, технічні та ресурсні обмеження - команда розробки, адміністратор бази даних, технічний консультант або викладач, постачальники інструментів і сервісів. Ця група визначає та контролює можливості виконання технічних рішень, впливає на строки розробки, вибір технологій і обсяг доступних ресурсів. Їхня участь визначає реалістичність упровадження функціоналу, стабільність системи та надає можливість майбутнього масштабування.
Очікування: поставлені чіткі та зрозумілі вимоги; структура застосунку зроблена логічно та коректно; можливість реалізації функцій у задані дедлайни.
Обмеження: обмеження інструментів, що використовуються; обмежений обсяг ресурсів; обмеження хостингу або серверів; обмежений час

  Мета першої ітерації:
Створити мінімально життєздатну версію веб-застосунку, яка містить:
1) Примітивний інтерфейс (Кнопка "Додати завдання"; список, де відображаються завдання)
2) Можливість створити завдання (граничний час - 30 секунд).
3) Можливість переглядати завдання у списку.
4) Новий користувач може створити та переглянути завдання у списку без підказок та інструкцій.
5) Забезпечення базової стабільності.
6) Уникнення критичних збоїв під час використання.

  MVP:
MVP має представляти з себе наступні можливості:
1) Створення користувачем завдань.
2) Веб-застосунок зберігає завдання у базі даних.
3) Створене завдання відразу відображається у списку.
4) Відзначення завдання як виконаного.

  Ядро цінності:
Надання користувачу можливість легко та зручно переглянути свої завдання і контролювати їх виконання; змінювати статус виконання.

  Критерії успіху:
1) Користувач може створити завдання менше ніж за 40 секунд, здійснивши декілька кліків.
2) Статус виконання завдання оновлюється у реальному часі без збоїв стабільно протягом тижня користування.
3) Користувач без додаткових інструкцій здатний легко орієнтуватись у інтерфейсі веб-застосунку.

  Користувацькі сценарії:
1. Створення нового завдання
Початкові умови: Після входу до системи користувач знаходиться на головній сторінці.
Кроки:
1) Користувач відкриває сторінку зі списками завдань.
2) Обирає потрібний список завдань.
3) Користувач натискає кнопку "Додати нове завдання"
4) Вказує заголовок, опис завдання, прикріплює файли відповідно завдання.
5) Вказує строк здачі (дедлайн).
6) Настискає кнопку "Опублікувати".
Результат: У списку завдань з'явилося нове завдання.
2. Редагування завдання
Початкові умови: Після входу до системи користувач знаходиться на головній сторінці.
Кроки:
1) Користувач відкриває сторінку зі списками завдань.
2) Обирає потрібний список завдань.
3) У списці завдань знаходить потрібне та обирає значок "Додатково" (три крапки, розташовані вертикально).
4) У відкриті панелі обирає опцію "Редагувати".
5) Переходить до панелі редагування.
6) Знаходить розділ "Опис завдання", змінює опис завдання.
7) Знаходить розділ "Дедлайн", змінює встановлений строк здачі (дедлайн).
8) Натискає кнопку "Редагувати".
Результат: У завданні були внесені певні зміни - зміст опису завдання та дата дедлайну.
3. Видалення завдання
Початкові умови: У списку завдань присутнє вже непотрібне завдання.
Кроки:
1) Користувач відкриває сторінку зі списками завдань.
2) Обирає потрібний список завдань.
3) Знаходить непотрібне завдання у списку.
4) Обирає значок "Додатково" (три крапки, розташовані вертикально).
5) У відкриті панелі обирає опцію "Видалити".
6) Натискає "Видалити" у вікні підтвердження.
Результат: Завдання повністю видалилося зі списку.
4. Детальний перегляд завдання
Початкові умови: У списку наявне щонайменше одне завдання.
Кроки:
1) Користувач відкриває сторінку зі списками завдань.
2) Обирає потрібний список завдань.
3) Клікає по потрібному завданню.
Результат: Відкрита сторінка з детальною інформацією, що стосується завдання (опис, дедлайн, прикріплені файли).
5. Позначення завдання виконаним.
Початкові умови: У користувача наявне невиконане завдання.
Кроки: 
1) Користувач відкриває сторінку зі списками завдань.
2) Обирає потрібний список завдань.
3) Знаходить у списку активне завдання та клікає по ньому.
4) У відкритій вкладці детльної інформації натискає на кнопку "Здати завдання".
Результат: Для особи, що виклала завдання, та особи, що завдання виконала, завдання позначено виконаним.
6. Перегляд виконаних завдань
Початкові умови: У користувача вже наявне завдання, позначене як виконане.
Кроки:
1) Користувач відкриває сторінку зі списками завдань.
2) Обирає потрібний список завдань.
3) Обирає вкладку "Виконані".
4) Переглядає історію виконаних завдань.
Результат: Користувач бачить свій прогрес виконання завдань.

  Завдання для першого інкременту:
1) Реалізувати механіку створення завдання (Користувач має можливість вводити назву та опис завдання, та додавати його у список).
2) Реалізувати відображення завдань у списку (Система відображає всі збережені завдання у вигляді списку).
3) Релізувати збереження завдання у базі даних (Додане завдання не зникає зі списку після оновлення сторінки).
4) Реалізувати можливість позначення завдання як виконане (Користувач може позначити завдання як виконане, що буде відображено як для людини, що завдання виклала, так і для людини, що завдання виконала).
5) Реалізувати мінімальний інтерфес (Кнопки "Додати завдання", "Виконати", список задач).

  План перевірки гіпотез першої ітерації:
1) Якщо веб-застосунок матиме власний графічний інтерфейс, користувач без поглиблених знань зможе швидко зорієнтуватися в застосунку.
2) Якщо процес створення завдання зробити спрощеним до мінімальної кількості кроків, користувач зможе створити завдання менш ніж за 30 секунд.
3) Якщо надати користувачу можливість переглядати списки його виконаних та невиконаних завдань, він зможе зручно спостерігати свій прогрес, розподіляти свій час та покращувати свою продуктивнсть.
4) Якщо реалізувати примітивний та мінімалістичний інтерфейс (кнопка «Додати завдання» та список завдань), новий користувач зможе швидко зорієнтуватися в застосунку без додаткових інструкцій.
5) Якщо для першої ітерації зосередитися лише на текстових даних (назва та опис) і відмовитися від складних функцій (завантаження фото, документів) у першій версії, то система працюватиме без "вильотів" та помилок навіть при одночасному використанні кількома користувачами.
6) Якщо обмежити функціонал першої ітерації лише створенням та переглядом завдань (без складних фільтрів), це дозволить уникнути критичних збоїв при початковому навантаженні.

  План перевірки гіпотез першої ітерації:
1. Завершення сценарію:
Користувач може пройти повний шлях від створення завдання до позначки "Виконано" без зовнішньої допомоги та додаткових інструкцій.
2. Швидкість взаємодії:
Час на додавання одного завдання не перевищує 30 секунд.
3. Зворотній зв'язок:
Після першого використання 3 з 5 тестувальників підтверджують, що інтерфейс не потребує додаткових інструкцій.
4. Стабільність роботи:
Під час тестування застосунку трьома особами одночасно система не видає критичних помилок та успішно зберігає всі дані.

  Опис найсуттєвіших невизначеностей та ризиків:
1) Ризик: Складність реалізації завантаження та зберігання важких файлів у стислі терміни.
Рішення: У першій ітерації наявний спрощений функціонал, що дозволяє ералізовувати тільки текстові поля (назва та опис). Це дозволяє зосередитися на логіці планування та гарантувати стабільність бази даних.
2) Ризик: Незрозумілість інтерфейсу для нових користувачів.
Рішення: Використання мінімалістичного дизайну зі зрозумілою структурою сторінок, що виключає потребу в туторіалах.

  Вхідні та вихідні артефакти процесу:
Для прозорості розробки було визначено та сформовано наступні передавальні ланки:
1) Аналіз -> Проєктування: Сформульовані сценарії та карта стейкхолдерів.
2) Проєктування -> Розробка: Схема бази даних та логічна структура сторінок.
3) Розробка -> Тестування: Робочий прототип на GitHub та мінімальний набір тестів приймання.
4) Тестування -> Публікація: Виправлена версія застосунку та оновлений README.

  Критерії готовності (Definition of Success):
Ітерація вважається успішною за умови виконання наступних пунктів:
1. Код розгорнутий у репозиторії, база даних коректно зберігає та віддає список завдань після перезавантаження сторінки.
2. Користувач може створити та переглянути завдання менш ніж за 40 секунд (вимірюється під час тестування).
3. Відсутність критичних збоїв у роботі інтерфейсу протягом тижня активного користування (базова стабільність).

  Наступні кроки:
1. Додати систему фільтрації завдань за пріоритетністю.
2. Додати систему дедлайнів.
3. Реалізувати автоматичні нагадування про наближення дедлайнів.
4. Впровадити можливість прикріплення посилань на навчальні матеріали.
